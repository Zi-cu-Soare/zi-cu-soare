---
title:  "Tarta cu prune uscate"
teaser: "Tarta cu prune uscate - Far Breton"
categories: bucatarie
tags: tarta prune dulce
---
Am incercat pentru prima data aceasta reteta acum 3 ani si mi-a placut foarte mult, insa nu stiu cum se face ca abia zilele trecute m-am gandit sa o prepar din nou, cu mici modificari de ingrediente astfel incat sa poata fi consumata si de catre copil.

**Timp de preparare**: 15 minute.
**Timp de coacere**: aproximativ 45-50 minute la 180°.

**Ingrediente**: 1 litru lapte de capra, 250 gr faina alba ecologica (Terra Natura, o folosim deja de 2 ani de zile si o recomandam), 4 oua de tara, 1 lingura de ulei de masline, un praf de sare, 150-200g prune uscate fara sâmburi (se pot înlocui cu stafide).
Eu am pastrat aceeasi cantitate de lapte, am mai adaugat faina, cam 100 gr si am facut doua tavi, una cu prune si o alta cu stafide (am folosit stafide negre de Corint).
In reteta preluata, se adauga 250 gr de zahar. Eu facand tarta pentru a fi papata de Rares, am adaugat 3 lingurite de sirop de artar si o lingurita de mesquite pulbere (mesquite - superaliment care indulceste).
La 2 tavi aceasta cantitate de indulcitor natural este foarte mica. Dulceata tartei o da prunele uscate si stafidele.

**Mod de preparare**: Într-un vas încapator amestecam faina cu praful de sare și pulberea de mesquite. Adaugam apoi ouale batute, uleiul de masline și un praf de sare. Turnam progresiv laptele și batem cu telul pâna obținem un aluat omogen fara cocoloașe.
In tarta se poate adauga si vanilie naturala din pastaie sau scortisoara.

Prunele le-am curatat si scos samburii, apoi le-am tavalit prin faina, sa nu se lase pe fundul tavii. La fel am procedat si cu stafidele, dar tot s-au lasat. La stafide cred ca merg incorporate in aluat, ca la briose.
Am uns o tava de tarta si una din sticla termorezistenta cu unt, am asezat prunele uscate tavalite prin faina, apoi am turnat aluatul.

Este gata cand s-a copt deasupra si a capatat un aspect auriu.

Nota: Tarta este incredibil de buna, are consistenta unei budinci la interior.
Pentru a iesi mai pufoasa si mai "budincoasa", puteti experimenta adaugand mai putina faina in compozitie, sau alte fructe, spre exemplu: mere, pere, caise, visine, sau de ce nu, fulgi de ciocolata.

Imaginatia este limita!

{% include image src='tarta-cu-prune-uscate-11.jpg' cls='huge' %}
{% include image src='tarta-cu-prune-uscate-10.jpg' cls='huge' %}
{% include image src='tarta-cu-prune-uscate-12.jpg' cls='huge' %}
{% include image src='tarta-cu-prune-uscate-13.jpg' cls='huge' %}

:sunflower:
