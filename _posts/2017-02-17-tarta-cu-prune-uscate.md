---
title:  "Tarta cu prune uscate"
teaser: "Tarta cu prune uscate - Far Breton"
categories: mami gateste
tags: tarta prune dulce
draft: true
---

Am incercat pentru prima data aceasta reteta acum 3 ani si mi-a placut foarte mult, insa nu stiu cum se face ca abia zilele trecute m-am gandit sa o prepar din nou, cu mici modificari de ingrediente astfel incat sa poata fi consumata si de catre copil.

Timp de preparare: 15 minute.
Timp de coacere: aproximativ 45-50 minute.

Ingrediente: 1 l lapte de capra, 250 gr faina alba ecologica (Terra Natura, o folosim deja de 2 ani de zile si o recomandam),4 ouă de tara, 1 lingură de ulei de masline, un praf de sare, 150-200g prune uscate fără sâmburi (se pot înlocui cu stafide).
Eu am pastrat aceeasi cantitate de lapte, am mai adaugat faina, cam 100 gr si am facut doua tavi, una cu prune si o alta cu stafide (am folosit stafide negre de Corint).
In reteta preluata, se adauga 250 gr de zahar. Eu facand tarta pentru a fi papata de Rares, am adaugat 3 lingurite de sirop de artar si 1 lingurita de mesquite pulbere (mesquite-superaliment care indulceste).
La 2 tavi aceasta cantitate de indulcitor natural este foarte mica. Dulceata tartei o da prunele uscate si stafidele.


Mod de preparare: Într-un vas încăpător amestecăm făina cu praful de sare și pulberea de mesquite. Adăugăm apoi ouăle bătute, uleiul de masline și un praf de sare. Turnăm progresiv laptele și batem cu telul până obținem un aluat omogen fără cocoloașe.
Puteti adauga in tarta, vanilie naturala din pastaie sau scortisoara.
Prunele le-am curatat si scos samburii, apoi le-am tavalit prin faina, sa nu se lase pe fundul tavii. La fel am procedat si cu stafidele, dar tot s-au lasat. La stafide cred ca merg incorporate in aluat, ca la briose.

Am uns o tava de tarta si una din sticla termorezistenta cu unt, am asezat prunele uscate tavalite prin faina, apoi am turnat aluatul.

Timp de coacere: aproximativ 45-50 minute, la 180*. Este gata cand deasupra s-a copt si capata un aspect auriu.

Nota: Tarta este incredibil de buna, are consistenta unei budinci la interior.
Pentru a iesi mai pufoasa si mai budincoasa, puteti experimenta adaugand mai putina faina in compozitie sau sa adaugati alte fructe, spre exemplu: mere, pere, caise, visine etc., sau fulgi de ciocolata. 
Imaginatia este limita!
