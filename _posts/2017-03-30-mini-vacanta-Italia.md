---
title:  "Mini vacanta noastra din Italia"
teaser: "Bologna si Florenta"
categories: vacanta
tags: vacanta Italia toddler
draft: true
---
Am pornit la drum de 2h cu avionul, avand ca destinatie Bologna, unde urma sa ne cazam. Si de aceasta data am planificat vacanta cu cateva luni inainte, am cumparat biletele de avion cu reducere, alegand sa calatorim cu Rayanair, iar cazarea am rezervat-o prin Booking.com.

Stiam ca urmeaza sa fie o vacanta obositoare, dar frumoasa si ca o sa vedem multe obiective interesante si sa intalnim oameni diversi. Asa a si fost, cu o mica diferenta... a fost mai obositor decat ne-am asteptat. Am plecat cu Rares in plina eruptie dentara. Am simtit-o pe propria-mi piele in aeroport, pana s-a urcat in avion a urlat incontinuu si m-a tras de par, tinut in brate la pieptul meu. Probabil s-a si speriat de aglomeratia din aeroport, avand in vedere ca ultima plecare cu avionul a fost acum 6 luni, iar noi nu obisnuim sa iesim cu el in locuri aglomerate in restul timpului. In avion, timp de 2 ore a fost semi-linistit. Spun asta pentru ca, ba se juca, ba se catara pe mine sa ajunga la persoanele din spatele nostru, ba vroia sa o traga pe cucoana din fata noastra de clama de par, etc. Am avut pregatite de acasa si doua solutii pentru calmarea durerilor de dinti, o solutie homeopata Chamomilla si o solutie preparata din unt de cocos si ulei esential pur Copaiba. Acestea le-am luat cu noi peste tot in cele 5 zile de vacanta si le-am administrat atunci cand situatia o cerea si durerea persista.

Ajunsi la hotel, ne-am schimbat si ne-am gandit sa dam un tur de oras, pentru ca mai aveam timp inainte sa se intunece. Ei bine, nu s-a putut! Cel mic era foarte obosit, trezit de dimineata de la ora 8, a dormit doar 15 minute in taxi, in drum spre hotel. Am iesit jumatate de ora, dupa care ne-am intors in camera, am despachetat, ne-am facut cate un dus si ne-am culcat odata cu gainile la ora 20:00. =)

Au urmat zile mai linistite, insa insotite de smiorcaiala specifica durerilor de dintisori. Mamicile stiu despre ce vorbesc. =)

A doua zi am traversat aproape tot orasul Bologna la pas, vizitand centrul Piata Maggiore, Biserica San Petronio, amandoua situate in centru. Nu am vazut Fantana lui Neptun, pentru ca era in reconstructie. In apropierea centrului am trecut printr-o piata locala, unde se gaseau fructe proaspete, legume, peste si fructe de mare, paste de tot felul, parmezan si alte produse locale.
Pentru ca Rares ne-a trezit la 7 de dimineata si am pornit la drum foarte devreme, am trecut prin piata exact cand se facea aprovizionarea.
Am cumparat portocale rosii delicioase de Sicilia si zmeura proaspata pentru Rares.

Piata centrala era aerisita, aproape goala si am strabatut-o cu usurinta de la un capat la altul, iar mai apoi ne-am avantat pe stradute, urmand diferite indicatoare.
Am vizitat prima universitate din lume, campusul universitar, am vazut studenti cu lauri pe cap, sarbatorind, semn ca se incheiase un ciclu anual in cadrul facultatii de unde proveneau.

Bologna este un oras safe de vizitat ziua. Sunt cersetori si negustori ambulanti, dar asta nu-i strica din farmec. Nefericirea de a fi tinta hotilor de buzunare poate fi intamplatoare, sau din pura neatentie. Cat am vizitat noi, in locurile centrale si obiective a fost plin de politie.
Seara noi am intrat in camera de la ora 20:00, deci despre viata de noapte si siguranta pe timpul serii nu va pot povesti.

Bologna are o bucatarie bogata in paste si pizza, celebrele paste bolognese venind de aici, pentru cei care consuma carne si alte preparate de origine animala. Pizza in schimb o gasesti la tot pasul, feliata, vegetariana sau cu carne. Si mai e, bineinteles, celebra gelatto.
Noi am avut micul dejun inclus in cazare, celelalte mese servindu-le din mers, sau in camera, pentru ca Rares nu a vrut sa stea pe scaun sub nici o forma, asa ca masa la restaurant ne-a fost absolut imposibila.
Am avut noroc de un magazin alimentar cu autoservire, fix langa hotel, de unde ne-am cumparat apa, salate, fructe, etc.

La un moment dat, ne-am asezat la un restaurant sa manacam niste paste, dar Rares a ripostat vehement, nu l-au multumit nici jucariile pregatite de acasa, asa ca ne-am conformat si ne-am ridicat plecand cu un gust amar, cu gandul la portia calda de paste si la paharul alb de vin... Ne-am revenit dupa ce am gasit printre stradute Canalul di Reno, care pe timp ploios este plin cu apa si arata ca o mica Venetie, ascunsa de privirile trecatorului in spatele unei fereastre mici, pe care daca nu o cauti, poti trece fara a-i lua seama.

In a treia zi am vizitat Florenta, tot la pas, luand din Bologna trenul rapid, pentru o calatorie care a durat fix 30 minute.
Florenta mi s-a parut a fi un oras aglomerat, dar plin de obiective turistice. Am colindat o zi intreaga vizitand Piata Domului, gradinile Boboli, Podul vechi...

Arhitectura in Florenta este impresionanta, precum e si istoria sa. In mod sigur iti trebuie cateva zile sa vizitezi muzeele si galeriile. Ca o pasionata de istorie ce sunt, mi-ar fi placut sa intru peste tot si sa ascult un ghid povestind, dar nu s-a putut, asa ca am plecat cu promisiunea sa ne mai intoarcem si pe viitor.

A patra zi era ziua dedicata vizitarii Veronei, locul de nastere si moarte a lui Romeo si a Julietei, insa pentru ca Rares era obosit de zilele trecute si nu am vrut sa-l obosesc si mai tare, am decis sa anulam si sa vedem ce a ramas nevizitat din Bologna.

Asadar, a fost o vacanta frumoasa vizual, dar obositoare fizic. I-am pregatit celui mic activitati de acasa, de care nu s-a prea atins, iar pentru avion am pregatit bunatati de mancat, biscuiti si chiftelute, pe care ma bucur ca le-am avut, pentru ca a rontait la ele pana in a treia zi de vacanta. Am avut frigider in camera si am putut sa le pastram mai mult timp.

Aaaa si sa nu credeti ca o durere de dinti, sau mesele la restaurant ratate ne tin departe de a vizita si colinda lumea cu un toddler in dotare! Deja planific urmatoarea noastra vacanta. =)

Cateva poze:

{% include image src='vacanta-italia1/vacanta-10.jpg' cls='huge' %}
{% include image src='vacanta-italia1/vacanta-12.jpg' cls='huge' %}
{% include image src='vacanta-italia1/vacanta-15.jpg' cls='huge' %}
{% include image src='vacanta-italia1/vacanta-13.jpg' cls='huge' %}
{% include image src='vacanta-italia1/vacanta-14.jpg' cls='huge' %}
{% include image src='vacanta-italia1/vacanta-16.jpg' cls='huge' %}
{% include image src='vacanta-italia1/vacanta-11.jpg' cls='huge' %}
{% include image src='vacanta-italia1/vacanta-17.jpg' cls='huge' %}
{% include image src='vacanta-italia1/vacanta-18.jpg' cls='huge' %}
{% include image src='vacanta-italia1/vacanta-19.jpg' cls='huge' %}
{% include image src='vacanta-italia1/vacanta-20.jpg' cls='huge' %}
{% include image src='vacanta-italia1/vacanta-21.jpg' cls='huge' %}
{% include image src='vacanta-italia1/vacanta-22.jpg' cls='huge' %}
{% include image src='vacanta-italia1/vacanta-23.jpg' cls='huge' %}
{% include image src='vacanta-italia1/vacanta-25.jpg' cls='huge' %}
{% include image src='vacanta-italia1/vacanta-24.jpg' cls='huge' %}

Vacante cu soare, voie buna si copii linistiti va doresc!

:sunflower:
