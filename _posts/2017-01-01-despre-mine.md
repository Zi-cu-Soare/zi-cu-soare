---
title:  "Despre mine"
teaser: "Primul meu articol - despre mine"
categories: pasiuni
tags: blog despre mine
image_left: poza_about.jpg
---
Ridic privirea catre cer, zambesc...

Uite, imi zic in gand, un nor in forma de gogoasa!<br />
Ce zi frumoasa de August...<br />
Stau tolanita pe pamantul uscat in bataia soarelui, pe campul semanat cu porumb si grau.<br />
Pe particica mea de pamant, respir aer curat si traiesc, traiesc acum in prezent.<br />
Traiesc o amintire din copilarie, pe vremea cand totul era lipsit de griji si aveam langa mine fiintele cele mai dragi mie de atunci, intre timp au aparut altele...

Aici voi aduna laolalta amintiri frumoase, amintiri prezente si viitoare. Voi impartasi cu voi evenimente, idei, proiecte, viata de zi cu zi asa cum este ea, insa cu o nota de optimism.

Numele meu este Ana, mamica de Rares nazdravan si iubibil de numai 1 an si 10 luni. Varsator visator, temerar, iubitor de frumos si cu un suflet cald si temperament rebel. Sunt pasionata de lucrul manual de cand ma stiu. Am inceput mai tarziu sa desenez schite de design, stangaci, dar cu entuziasm. Am contiunat sa-mi fructific pasiunea pentru lucrul de mana cu bijuterii, urmand in prealabil un curs specializat, apoi mi-am facut blog si pagina, pe vremea respectiva se numea **Jewlery from the Heart** :smile:. Tot cu elan si motivatia de a face lucruri noi, am incercat tehnica decoupage, care imi este draga si in prezent si ale caror lucrari le puteti gasi pe pagina de Facebook *AnaVintageBlue* (link) si *blogul aferent* (X).

Pun suflet in tot ceea ce fac si in relatiile mele cu oamenii. Ma consider un om cinstit, orgolios si cu principii bine intemeiate. Ma atasez usor, rezonez rapid cu tot ce inseamna schimbare si lupt cu sargunita pentru tot ceea ce este bun si frumos in lume si in oameni. Ma detasez de oamenii care nu-mi impartasesc valorile, pentru ca prefer sa traiesc in liniste si armonie cu tot ce ma inconjoara.

De cand am devenit mama, s-a trezit in mine un simt al responsabilitatii si al dreptatii mai pregnant decat inainte. Incerc sa-mi cresc baietelul, departe de zgomotul lumii false, comerciale. Nu reusesc intotdeauna, dar incerc.  
Rezonez foarte mult cu principiile de crestere montessori, libertatea de a alege a copilului, ca fiinta libera si unica. Voi impartasi cu voi informatii, activitati pe care noi le incercam acasa si care ne ajuta sa crestem frumos.
Alimentatia reprezinta pentru noi de ceva vreme, ajutorul si motorul care ne face sa constientizam lucrurile, sa ramanem autentici. Pentru noi si pentru copil functioneaza foarte bine stilul de viata ales si dieta ovo-lacto-vegetariana pe care o adoptam de aproximativ 2 ani si jumatate. Veti regasi o categorie special creata cu retete sanatoase atat pentru cei mari cat mai ales pentru copii.

Imi acord timpul necesar sa discutam si despre evenimentele din viata noastra a tuturor, locurile pe care le-am vizitat si care ne-au placut, despre vise, emotii, viata asa cum este ea, vazuta optimist, ca o zi cu soare si cer senin.

Va astept cu drag pe pagina mea de blog, cu critici constructive, cu vorbe frumoase si cu ganduri bune.

**~ Ana, mamica de Rares**
