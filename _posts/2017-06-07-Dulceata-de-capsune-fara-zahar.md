---
title:  "Dulceata de capsune fara zahar"
teaser: "100% naturala"
categories: bucatarie
tags: dulceata capsune agar-agar fara-zahar
---
Recunosc ca este prima data cand fac dulceata fara zahar, 100% naturala.
Am primit vreo 4 kg de capsune de gradina, sursa sigura si am decis sa le fac dulceata.
Mi-am dorit sa fie mai consistenta, pentru ca vreau sa o folosesc in tarte, briose, cornulete, clatite.

Iata cum am procedat pe scurt:

Ingrediente:

- aproximativ 4 kg de capsuni, recunosc ca nu le-am cantarit inainte, le-am masurat la ochi;
- 4 kg de mere babane, soi ionatane din care am folosit sucul (2kg si jumatate);
- 4 lamai;
- 20 gr agar-agar (alga marina ce tine loc de gelatina).

Mod de preparare:

Am spalat caspunele si le-am curatat de codite. Intr-un lighean mai mare, le-am asezat si am turnat peste sucul de la cele 4 lamai, apoi le-am acoperit cu apa filtrata.
Le-am lasat in apa cu lamaie pana am facut sucul de mere si cat timp a stat acela pe foc (sucul de lamaie se foloseste pentru a nu se oxida si pentru a-si pastra fermitatea, sa ramana intregi in borcan).
Eu am ales sa le las mai mult la fiert si sa adaug agar-agar-ul, astfel schimbandu-i consistenta.

Merele taiate le-am trecut prin storcatorul de fructe si a rezultat cu aproximatie 2,5 l de suc.
Acesta a mers la foc pana si-a injumatatit cantitatea, apoi am adaugat si capsunele scurse.
A fiert, aproximativ 1 h, pana si-a injumatatit volumul. Spre final cu 15-20 min inainte de a opri focul, am adaugat agar-agar-ul, aproximativ 20 gr.
In timpul fierberii dulceata formeaza putina spuma la suprafata, care trebuie luata cu strecuratoarea.
La final am turnat dulceata fierbinte in borcane de sticla.

Pont: Ca sa nu aveti surpriza sa vi se sparga vreun borcan, acestea le asezati inainte sa turnati dulceata fierbinte pe o tava de fier. Eu am folosit tava cuptorului pe care am asezat-o jos pe gresie. Am turnat compozitia cu un polonic, treptat pana la umplere.
Mi-au iesit 9 borcane de dulceata la aproximativ 4 kg de capsune.
Eu nu obisnuiesc sa sterilizez borcanele, le spal doar foarte bine cu apa fierbinte si detergent.

Pentru o cantitate mai mica sau mai mare, va puteti raporta la cantitatile acestea:

La 500 gr capsune, 1/2 lamaie, 300 gr suc de mere.

Dulceata a iesit dulce-acrisoara, de o consistenta foarte densa, vezi video.

{% include image src='dulceata-capsune-10.jpg' cls='large' %}
{% include image src='dulceata-capsune-11.jpg' cls='large' %}
{% include image src='dulceata-capsune-12.jpg' cls='large' %}

<video width="426" height="240" controls>
  <source src="{{ '/assets/post_images' | absolute_url }}/dulceata-capsune-13.mp4" type="video/mp4">
  Your browser does not support the video tag.
</video>
