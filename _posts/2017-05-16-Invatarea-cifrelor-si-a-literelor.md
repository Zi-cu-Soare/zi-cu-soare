---
title:  "Invatarea cifrelor si a literelor"
teaser: "la 2 ani si 1 luna"
categories: montessori acasa
tags: cifre litere doiani
draft: true
---

Revin cu un nou articol dupa o pauza in care nu am mai avut nici dispozitia si nici elanul de a scrie articole.
Copilul intre timp a implinit 2 ani, a invata sa numere pana la 10, sa recunoasca foarte bine cifrele si o parte dintre litere, a inceput cu vocalele.
Recunoaste animalele domestice si pe cele salbatice din carticele si imita sunetele emise de acestea (striga pisica prin casa, pica-miau,pica-miau).
A invatat intre timp sa cante: Un elefant se legana, Podul de piatra, Nani, nani puiul mami (pe acestea i le cantam inainte de somn). 
Recunoaste o parte din instrumentele muzicale. De folos in acest sens, ne sunt cartile muzicale Usborne si un cos plin cu instrumente pe care le incearca zilnic. 
A invatat culorile fara sa fie nevoie sa i le arat pe rand si cu activitati dedicate fiecareia in parte, asa cum planuisem. 
Obisnuiesc de fiecare data cand ne uitam pe o carte sa-i prezint detaliile. Are o cutie cu orificii si betisoare colorate cu care se joaca des. I-am repetat culorile si a retinut repetand in timp ce introducea culoarea. S-a dus apoi la locul unde are aranjate cartile si a luat o carte despre culori de la editura usborne pe care a inceput sa o rasfoiasca. In cateva zile a retinut culorile primare, preferata lui ca pronunie fiind mov.

Revenind la cifre si litere, Rares a invatat cifrele din mers, fara activitati speciale in acest sens. Abia dupa ce am descoperit interesul lui pentru ele, i-am pus la dispozitie un cadru mai organizat pentru invatarea lor. 
Totul a inceput acum aproximativ 1 luna de zile, cand i-am achizionat un set de cuburi cu cifre si litere colorate. Le-am asezat pe masa in ordine crescatoare de la 1 la 10 si am inceput sa numar, punandu-i degetelul aratator pe fiecare numar in parte. Dupa cateva repetari in joaca, a doua zi singur era cu degetul pe ele si numara. La inceput a recunoscut cateva cifre, repetand cifra 10, apoi tot jucandu-ne le-a retinut pe toate.
Vazand ca ii place tare i-am pus la dispozitie, cifre magnetice si carduri.
Azi cand iesim la plimbare, urmareste fiecare placuta de la fiecare masina de pe strada si citeste cifrele si litere (cele pe care le cunoaste).
La litere inca suntem in faza de invatare, dar o invatare prin joaca, nu fortata. Avem cartonase, litere magnetice, litere din lemn cuburi si carti, multe carti pe care le rasfoim zilnic si din care citim cifre si litere.
Rares are 2 ani si 1 luna, nu stie sa-si spuna numele, sa spuna ce varsta are, pentru ca nu am considerat musai sa invete repetitiv asta, in schimb stie cantecele, stie sa numere, cunoaste culorile si de curand a descoperit si literele.
Fiecare copil e unic, cu un potential uimitor, sa-l lasam pe el sa decida ce si cand doreste sa invete. 

Pun mai jos cateva poze cu ce materiale am folosit noi si poate va sunt si voua de folos, desi orice obiect gasit prin casa sau din natura il ajuta pe copil sa descopere si sa invete.

Zile cu soare si invatare prin joaca!
