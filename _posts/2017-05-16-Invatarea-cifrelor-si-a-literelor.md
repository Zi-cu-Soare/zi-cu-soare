---
title:  "Invatarea cifrelor si a literelor"
teaser: "Invatarea cifrelor si a literelor la 2 ani"
categories: montessori
tags: cifre litere culori
draft: true
---
Revin cu un nou articol dupa o pauza in care nu am mai avut nici dispozitia si nici elanul de a scrie articole.

Copilul intre timp a implinit 2 ani si 1 luna, a invatat sa numere pana la 10, sa recunoasca foarte bine cifrele si o parte dintre litere, am inceput cu vocalele.
Recunoaste animalele domestice si pe cele salbatice din carticele si imita sunetele emise de acestea (striga pisica prin casa, pica-miau, pica-miau).

A invatat intre timp si sa cante: "Un elefant se legana", "Podul de piatra", "Nani-nani puiul mami" (pe acestea i le cantam in fiecare seara inainte de somn).
Recunoaste o parte din instrumentele muzicale. De folos in acest sens, ne sunt cartile muzicale Usborne si un cos plin cu instrumente pe care le incearca zilnic. :smile:
A invatat culorile singur, fara sa fie nevoie sa i le arat pe rand cu activitati dedicate fiecareia in parte, asa cum planuisem.

De fiecare data cand ne uitam pe o carte obisnuiesc sa-i prezint detaliile. Are o cutie cu orificii si betisoare colorate cu care se joaca des. I-am aratat culorile si a retinut repetand in timp ce introducea betisorul. S-a dus apoi la locul unde are aranjate cartile si a luat o carte despre culori de la editura Usborne pe care a inceput sa o rasfoiasca. In cateva zile a retinut culorile primare, preferata lui fiind mov.

Revenind la cifre si litere, Rares a invatat cifrele din mers, fara activitati speciale in acest sens. Abia dupa ce am descoperit interesul lui pentru ele, i-am pus la dispozitie un cadru mai organizat.
Totul a inceput acum aproximativ 1 luna de zile, cand i-am achizionat un set de cuburi cu cifre si litere colorate. Le-am asezat pe masa in ordine crescatoare de la 1 la 10 si am inceput sa numar, punandu-i degetelul aratator pe fiecare numar in parte. Dupa cateva repetari in joaca, a doua zi era cu degetul pe ele si numara. La inceput a recunoscut cateva cifre, repetand cifra 10, apoi tot jucandu-ne le-a retinut pe toate.
Vazand ca ii place tare i-am pus la dispozitie, cifre magnetice si carduri.

Azi cand iesim la plimbare, urmareste fiecare placuta de la fiecare masina de pe strada si citeste cifrele si litere (cele pe care le cunoaste).
La litere inca suntem in faza de invatare, dar o invatare prin joaca, nu fortata. Avem cartonase, litere magnetice, litere din lemn cuburi si carti, multe carti pe care le rasfoim zilnic si din care citim cifre si litere.

La 2 ani si 1 luna, Rares nu stie sa-si spuna numele, sa spuna ce varsta are, pentru ca nu am considerat musai sa invete repetitiv asta, in schimb stie multe cantecele, stie sa numere, cunoaste culorile si de curand a descoperit si literele.
Fiecare copil e unic, cu un potential uimitor, sa-l lasam pe el sa decida ce si cand doreste sa invete.

Pun mai jos cateva poze cu ce materiale am folosit noi si poate va sunt si voua de folos, desi orice obiect gasit prin casa, sau din natura, il ajuta pe copil sa descopere si sa invete.

{% include image src='invatarea-cifrelor-literelor-10.jpg' cls='large' %}
{% include image src='invatarea-cifrelor-literelor-11.jpg' cls='large' %}
{% include image src='invatarea-cifrelor-literelor-12.jpg' cls='large' %}
{% include image src='invatarea-cifrelor-literelor-13.jpg' cls='large' %}
{% include image src='invatarea-cifrelor-literelor-14.jpg' cls='large' %}

Zile cu soare si invatare prin joaca!

:sunflower:
