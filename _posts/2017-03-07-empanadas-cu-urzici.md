---
title:  "Empanadas cu urzici"
teaser: "Empanadas cu urzici - O reteta de incercat primavara"
categories: bucatarie
tags: empanadas urzici primavara
---
Ador primavara si multitudinea de verdeturi care se gasesc pe piata. Am fost obisnuita inca din copilarie cu multe salate verzi si cu mersul in piata saptamanal pentru a cumpara cele necesare...
Urzici, leurda, spanac, untisor, stevie, loboda, imi plac toate deopotriva, iar primavara le folosesc cat de des pot in retetele zilnice.

Astazi va propun o reteta cu traditie dincolo de ocean: _empanadas_. Un fel de langosi umplute cu fel de fel de amestecuri. Am mai facut pana acum cu mere, nuca si scortisoara.

Am cumparat urzici proaspete si pentru ca Rares nu le consuma sub forma de tocanita cu mamaliguta, asa cum imi plac mie, m-am gandit sa i le adaug in aluat.
Reteta este una simpla, de complexitate medie. Se prepara rapid si se coace la fel de rapid. Se consuma cat ai bate din palme.

**Ingrediente**: 500 gr urzici, 300 gr faina, 80 ml ulei de masline, 120 ml lapte, 2 fire ceapa verde, 250 gr branza dulce, piper, un praf de sare, 3 oua de tara, 3 fire de marar (patrunjel).

**Mod de preparare**: Urzicile se oparesc, se strecoara, se toaca marunt, iar mai apoi se amesteca cu branza dulce, ceapa verde taiata marunt, piper, cele doua oua si verdeata.

Pentru aluat: Amestecam faina, praful de sare, 1 ou si laptele caldut, framantam si adaugam apoi uleiul treptat pana la incorporare. Aluatul este gata cand nu se mai lipeste de maini si de vas.

Eu am mai adaugat la aceasta reteta aproximativ 100 ml de chefir de capra, pentru ca laptele adaugat anterior a fost tot de capra, apoi am completat cu faina la ochi. Se poate folosi smantana in loc de lapte si iaurt, si unt in loc de ulei de masline.

Am intins aluatul cu un sucitor, l-am decupat cu un bol in forma rotunda, apoi am adaugat cate putin din compozitie in interiorul fiecarui cerc. Am impaturit si am inchis totul cu ajutorul unei furculite. In comert sunt aparate de plastic special concepute pentru acest tip de placinta. Eu nu am si am mers pe varianta clasica, invatata de la mama. :smile:

Jumatatile astfel formate, se ung cu ou si se introduc la cuptor, asezate pe o folie de copt, la 180Â° pentru aproximativ 20-25 min.

Iata rezultatul:

{% include image src='empanadas-urzici-10.jpg' cls='huge' %}
{% include image src='empanadas-urzici-11.jpg' cls='huge' %}
{% include image src='empanadas-urzici-12.jpg' cls='huge' %}

**Nota**: Aluatul se intinde subtire. Eu din lipsa de timp si in graba, l-am lasat ceva mai gros si a fost foarte bun si asa. Daca mergeti pe reteta, faina, unt, smantana, aluatul iese ca de patiserie, tip foietaj; daca il faceti cu ulei, duce mai mult spre paine. Mie imi plac ambele variante pentru ca textura este alta. Acestea propuse de mine nu sunt atat de sfaramicioase ca cele cu unt.
