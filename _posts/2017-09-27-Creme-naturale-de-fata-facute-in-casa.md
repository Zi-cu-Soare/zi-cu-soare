---
title:  "Creme de fata facute in casa"
teaser: "Creme de fata din ingrediente naturale"
categories: pasiuni
tags: crema naturala
draft: true
---

Va spuneam acum ceva timp, intr-un post de al meu, ca intentionez sa renunt definitiv si treptat la toate produsele de ingrijire cosmetica si nu numai pe baza de chimicale.
Zilele trecute pentru ca aveam ingrediente in casa si pentru ca imi doream de mult sa incerc, mi-am preparat singura doua creme de fata de care sunt super, mega incantata.
A iesit o crema de noapte si o crema de zi anti-imbatranire (nu ca as avea nevoie :smile:).

M-am pus pe treaba si iata cum am procedat:


### Pentru crema hidratanta de noapte (anti-acneica), am folosit:

- 1 lingura unt de shea;
- jumatate de lingura de unt de cocos;
- 3 picaturi de ulei esential de Tea Tree, 100% pur de la Young Living.

Daca doriti o cantitate mai mare fata de ce am facut eu, dublati cantitatile.
A iesit o crema puternic hidratanta, grasa, care se aplica seara pe fata si decolteu inainte de culcare. Ziua veti arata cu 10 ani mai tinere :smile:, glumesc evident, dar veti observa un aspect imbunatatit al pielii in ceea ce priveste elasticitatea si prospetimea.

**Untul de shea**

Untul de shea, sau untul de karité este folosit în mod tradițional pentru a reduce ridurile fine, cicatricile și ridurile de expresie precum și pentru a diminua iritațiile pielii provocate de psoriazis, eczeme, arsuri solare, înțepături de insecte sau orice alte afecțiuni cutanate. Untul de shea ameliorează cicatricile și vergeturile si este considerat de multi drept cel mai bun antidot natural impotriva imbatranirii pielii.
Untul de shea stimuleaza regenerarea celulară, previne îmbătrânirea pielii și a părului si are proprietăți hidratante și nutritive excelente pentru ten și pentru corp. De asemenea, untul de shea are și proprietăți cicatrizante și antibacteriene ce îi conferă efecte curative și calmente. Reprezintă un excelent tratament pentru buze, sau pentru călcâiele crăpate. Tonifică, luminează și redă finețea pielii într-o manieră impresionantă.

Sursa descriere: http://www.frunza-verde.ro/unt-de-shea

**Untul de cocos**

Inlatura senzatia de piele uscata;
Hidrateaza si catifeleaza pielea;
Incetineste procesul de imbatranire al pielii;
Tonifica si infrumuseteaza pielea.

**Uleiul esential de Tea Tree (arbore de ceai)**

Uleiul esenţial de Tea Tree are virtuţi incontestabile și dovedite, acţionează eficient împotriva infecţiilor bacteriene, virale și fungice, și este considerat a fi unul dintre cele mai neiritante uleiuri antiseptice. În cosmetică este interesant în special pentru acţiunea benefică asupra pielii afectate de acnee, rozacee, acnee juvenilă - preventiv sau curativ.


Este o crema care se prepara rapid prin incalzirea la bain-marie a untului de shea si a uleiului de cocos. Dupa topirea totala a acestora se adauga picaturile de Tea Tree.
Crema este benefica si pentru cei care sufera de acnee.


### Pentru crema de zi anti-imbatranire am folosit:

- ulei de migdale dulci - 100 gr;
- Vitamina A, aproximativ jumatate de lingura;
- ceara de albine, 2 linguri (topiti inainte de a adauga celelate ingrediente, nu faceti aceeasi greseala ca mine sa le aduagati pe toate si apoi pe foc cu ele, ca ceara de albine se topeste foarte greu);
- unt de cacao, 1 lingura;
- ulei de cocos, 2 linguri;
- ulei esential pur Geranium (garoafa), de la Young Living.

**Ulei de migdale dulci**

Aplicat usor pe fata si masand usor, acesta are capacitatea de a reduce ridurile si umflaturile de sub ochi. Acest ulei accelereaza circulatia sanguina din jurul ochilor, reduce foarte eficient cearcanele si este un adevarat revitalizator pentru ochi.

**Vitamina A**

Restabileste echilibrul hidro-lipidic la nivelul epidermei prin favorizarea hidratării, catifelarea pielii, eliminarea efectelor agresiunii factorilor de mediu datorită acţiunii antioxidante. Regenerator şi favorizant al reînnoirii celulare, determină creşterea elasticităţii pielii şi previne formarea ridurilor.

**Ceara de albine**

Fiind un ingredient care conferă pielii supleţe şi catifelare, a fost apreciată din cele mai vechi timpuri pentru acţiunea restructurantă şi elasticizantă. Are efect calmant şi ajută pielea să reţină umezeala. Are rol de barieră de protecţie formând un strat fin pe piele.
Ceara de albine conţine o serie de principii care rămân active chiar şi după prelucrarea termică. Ceara de albine purificată, care prin filtrare şi tratare termică devine albă şi cu un miros mai puţin pregnant faţă de varianta galbenă, dă libertate la crearea compoziţiilor fără influenţă asupra culorii sau parfumului rezultat. Ideal prin urmare pentru crearea de creme, unguente, balsamuri cu textură frumoasă, rujuri şi alte cosmetice decorative.

Sursa descriere: https://www.elemental.eu/ro

**Untul de cacao**

Se regăsește în multe produse cosmetice, pentru că are o mulțime de beneficii pentru piele, rezultate ale unor tratamente simple, multe reușind să egaleze tratamente cosmetice costisitoare efectuate la câte un salon cosmetic. Printre ele se numără:

- stimulează producția de colagen, fapt ce duce la estomparea ridurilor, cât și la prevenirea lor;
- hidratează foarte bine pielea și îi conferă o textură catifelată, fiind recomandat inclusiv pentru utilizarea pe ten, nu doar pe corp
- ajută la tratarea și estomparea cicatricilor
- calmează iritațiile și ajută la tratarea unor afecțiuni precum eczema sau dermatitei;
- este bun pentru obținerea rapidă a unui bronz uniform, mult căutat de către femei, din ce în ce mai conștiente că expunerea îndelungată la soare este periculoasă
- previne și estompează vergeturile, fiind de mare ajutor femeilor în timpul sarcinii în combaterea apariției lor, mai ales pentru că este un produs natural;
- combate efectele negative ale soarelui și ale vântului asupra pielii de pe față, brațe sau restul corpului.
- previne uscarea pielii pe care o hrănește sănătos și îi conferă un aspect strălucitor.

Sursa descriere: https://republicabio.ro

**Uleiul esential de Geranium**

Acest ulei esential proaspat are un loc de cinste  în aromaterapie, deoarece echilibreaza mintea si emotiile, sistemul hormonal, sistemul limfatic, stimulând în acelaşi timp cortexul suprarenal.
Pe de altă parte, are beneficii cosmetice recunoscute: echilibreaza producerea de sebum la nivelul pielii, vindeca ranile si pastreaza tenul suplu. Uleiul esential bio de geranium este antiseptic, cicatrizant, antiinflamator, hemostatic.
Actioneaza ca un calmant pentru pielea uscata si iritata, reda netezimea si supletea tenului ridat, atenueaza petele datorate varstei, previne vergeturile.

Este o crema care se absoarbe relativ rapid in piele, cremoasa si care miroase divin. Am folosit-o deja de cateva zile si am observat o imbunatatire a aspectului pielii.

Sunt creme usor de facut in casa, puteti modifica oricand o parte din ingrediente, in functie de tipul vostru de piele si de consistenta pe care doriti sa o obtineti.
Puteti crea divesre combinatii. Pe internet sunt mii de retete home-made simple si la indemana. Costa mai putin fata de cele din comert si stiu sigur ca ce am pus in ele este natural si nu-mi face rau pielii.
Stiti ca exista o regula de aur, sa nu pui niciodata pe piele ceea ce nu bagi in gura.


{% include image src='crema-naturala-10.jpg' cls='large' %}
{% include image src='crema-naturala-12.jpg' cls='large' %}
{% include image src='crema-naturala-11.jpg' cls='large' %}
{% include image src='crema-naturala-13.jpg' cls='large' %}

Zile cu soare si inspiratie! :sunflower:
