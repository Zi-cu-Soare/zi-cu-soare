---
title: Info
layout: page
permalink: /info/
---
# Zi cu soare

{% include image src='poza_about.jpg' cls='medium left floated' %}

Ridic privirea catre cer, zambesc...
Uite, imi zic in gand, un nor in forma de gogoasa!
Ce zi frumoasa de August...
Stau tolanita pe pamantul uscat in bataia soarelui, pe campul semanat cu porumb si grau.
Pe particica mea de pamant, respir aer curat si traiesc, traiesc acum in prezent.
Traiesc o amintire din copilarie, pe vremea cand totul era lipsit de griji si aveam langa mine fiintele cele mai dragi mie de atunci, intre timp au aparut altele...

Aici voi aduna laolalta amintiri frumoase, amintiri prezente si viitoare. Voi impartasi cu voi evenimente, idei, proiecte, viata de zi cu zi asa cum este ea, insa cu o nota de optimism.

Numele meu este Ana, mamica de Rares nazdravan si iubibil de numai 1 an si 10 luni.
Varsator visator, temerar, iubitor de frumos, cu suflet cald si temperament rebel.
Sunt pasionata de lucrul manual de cand ma stiu. In apropierea adolescentei am inceput sa desenez schite de design, stangaci, dar cu entuziasm. O scurta perioada am desenat icoane pe hartie, in creion (faptul ca strabunicul meu a fost pictor de biserici s-a transmis cumva prin ADN). Am continuat sa-mi fructific pasiunea pentru lucrul de mana cu bijuterii, urmand in prealabil un curs specializat, apoi mi-am facut blog si pagina, pe vremea respectiva se numea Jewlery from the heart.  Tot cu elan si motivatia de a face lucruri noi, am incercat tehnica decoupage, care imi este draga si in prezent si ale caror lucrari le puteti gasi pe pagina de [Facebook AnaVintageBlue](https://www.facebook.com/AnaVintageBlue/) si [Blogul VintageBlue](https://vintage-blue.blogspot.com/).

Imi place fotografia, pozele portret si peisaj. Daca as mai avea 20 de ani, as alege sa calatoresc in toata lumea (stiu, nu ma impiedica nimic sa o fac acum, dar nu este timpul lor, inca).
Sunt o persoana spirituala, ocazional practic yoga. Am facut gimnastica de performanta, sportul a fost o parte importanta din copilaria mea, si-mi doresc sa-mi reiau acest obicei sanatos.

Pun suflet in tot ceea ce fac si in relatiile mele cu oamenii. Ma consider un om cinstit, orgolios si cu principii bine intemeiate. Ma atasez usor, rezonez rapid cu tot ce inseamna schimbare si lupt cu sargunita pentru tot ceea ce este bun si frumos in lume si in oameni. Imi place sa traiesc in liniste si armonie cu tot ce ma inconjoara.
De cand am devenit mama, s-a trezit in mine un simt al responsabilitatii si al dreptatii mai pregnant decat inainte. Incerc sa-mi cresc baietelul departe de zgomotul lumii comerciale. Nu reusesc intotdeauna, dar ma straduiesc.  
Rezonez foarte mult cu principiile de crestere montessori, libertatea de a alege a copilului, ca fiinta libera si unica. Voi impartasi cu voi informatii, activitati pe care noi le incercam acasa si care ne ajuta sa crestem frumos.
De ceva vreme, alimentatia reprezinta pentru noi ajutorul si motorul care ne fac sa constientizam lucrurile, sa ramanem autentici. Pentru noi si pentru copil functioneaza foarte bine stilul de viata ales si dieta ovo-lacto-vegetariana pe care o adoptam de aproximativ 2 ani si jumatate. Veti regasi o categorie special creata cu retete sanatoase atat pentru cei mari cat mai ales pentru copii.
Ma ghidez dupa principiul, minte sanatoasa in corp sanatos. Imi doresc ca in anul ce tocmai a inceput sa reiau practica yoga mai des. Inceputul de an vine cu o promisiune de suflet pentru mine, renuntarea la tot ce inseamna hrana de origine animala si adoptarea unei diete vegane.

Imi acord timpul necesar sa discutam despre evenimentele din viata noastra a tuturor, locurile pe care le-am vizitat si care ne-au placut, despre vise, emotii, viata asa cum este ea, vazuta optimist, ca o zi cu soare si cer senin.

Va astept cu drag pe pagina mea, cu critici constructive, cu vorbe frumoase si cu ganduri bune.

**~ Ana, mamica de Rares**
